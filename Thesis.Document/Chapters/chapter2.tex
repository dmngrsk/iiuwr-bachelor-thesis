\chapter{Proces budowy zapytania}
Znając sposób działania dostawców LINQ oraz budowę drzewa \texttt{QueryModel}, wystarczy opracować metodę przechodzenia przez te drzewa w celu budowy zapytania do bazy PostgreSQL. Punktem wejściowym dla projektu, który jest załącznikiem do niniejszej pracy, jest artykuł \cite{codeproject_nhibernate}, opisujący przykładową implementację dostawcy LINQ dla NHibernate.

\section{Implementacja \texttt{QueryModelVisitorBase}}
Korzystając z dotychczasowej wiedzy, następnym krokiem do wykonania jest implementacja metod odwiedzających nowe drzewo rozbioru składniowego. Również w tym przypadku biblioteka re-linq asystuje programistę w tym zadaniu, udostępniając klasę \href{https://github.com/re-motion/Relinq/blob/ab11f0997998a90e17e90dc58b215c3997d47311/Core/QueryModelVisitorBase.cs}{\texttt{QueryModelVisitorBase}}, która implementuje zbiór metod odwiedzających obiekt \texttt{QueryModel}. Stawianym przed programistą zadaniem jest napisanie klasy dziedziczącej po \texttt{QueryModelVisitorBase}, która wykona dodatkową logikę na argumentach implementowanych metod, oraz wywoła bazową logikę z użyciem słowa kluczowego \texttt{base} w celu akceptowania odwiedzanych elementów.

Argumentami każdej z metod, które będą nadpisywane, są różne klauzule - skondensowane do postaci wygodnych obiektów - które występują w zapytaniu LINQ. Ich właściwościami są znane już obiekty \texttt{Expression}, jednak są one na tyle proste, że można łatwo się zająć ich odwiedzeniem, i o tym będzie traktować następna sekcja tego rozdziału. Na chwilę obecną załóżmy, że posiadamy generyczną metodę, która odwiedza każdy możliwy podtyp \texttt{Expression}, i na jego podstawie buduje fragment zapytania SQL-owego. Taki fragment jest przekazywany do instancji klasy \texttt{QueryPartsAggregator}, służącej do łączenia takich fragmentów w pełne zapytanie SQL. Dokładna implementacja klasy, która jest tematem niniejszego podrozdziału, znajduje się w pliku \texttt{PsqlGeneratingQueryModelVisitor.cs}. Autor pracy zachęca czytelnika do zapoznawania się z nim w trakcie czytania następnych podsekcji.

\subsection{Metoda \texttt{VisitQueryModel}}
Punkt wejściowy dla całego procesu odwiedzania całego zapytania. Dla zadanego \texttt{QueryModel}, wywołuje metody \texttt{VisitSelectClause}, \texttt{VisitMainFromClause} oraz zbiór metod odwiedzających po kolei każdy z elementów właściwości \linebreak \texttt{BodyClauses} i \texttt{ResultOperators}.

\subsection{Metoda \texttt{VisitSelectClause}}
Odwiedza klauzulę \texttt{SelectClause}, która definiuje właściwości obiektu, który zostanie zbudowany w wyniku zapytania (buduje część \texttt{SELECT} zapytania SQL-owego).

\subsection{Metoda \texttt{VisitMainFromClause}}
Odwiedza klauzulę \texttt{MainFromClause}, która definiuje źródło, na podstawie którego obiekt zostanie zbudowany w wyniku zapytania (dodaje pierwszą tabelę do części \texttt{FROM} w zapytaniu SQL-owym).

\subsection{Metoda \texttt{VisitWhereClause}}
W przypadku, gdy kolekcja \texttt{BodyClauses} zawiera klauzulę \texttt{WhereClause} (inaczej - zapytanie LINQ zawiera metodę \texttt{Where}), dodaje warunek, który wybrane dane muszą spełniać (dodaje element do części \texttt{WHERE} zapytania SQL-owego).

\subsection{Metoda \texttt{VisitOrderByClause}}
W przypadku, gdy kolekcja \texttt{BodyClauses} zawiera klauzulę \texttt{OrderByClause} (zapytanie LINQ zawiera metodę \texttt{OrderBy} lub \texttt{OrderByDescending}), dodaje porządek, według którego dane zostaną posortowane (dodaje element do części \texttt{ORDER BY} zapytania SQL-owego).

\subsection{Metoda \texttt{VisitJoinClause}}
W przypadku, gdy kolekcja \texttt{BodyClauses} zawiera klauzulę \texttt{JoinClause} (zapytanie LINQ zawiera metodę \texttt{Join}), dodaje złączenie wewnętrzne (ang. \textit{inner join}) do poprzedniego dodanego źródła danych w zapytaniu (dokleja \texttt{INNER JOIN [table]} do odpowiedniej części \texttt{FROM} zapytania SQL-owego, a dokładniej do tabeli, która jest łączona).

\subsection{Metoda \texttt{VisitAdditionalFromClause}}
W przypadku, gdy kolekcja \texttt{BodyClauses} zawiera klauzulę \texttt{FromClause} (zapytanie LINQ zawiera więcej niż jedną część \texttt{from}, która została zakumulowana razem z poprzednimi do większego obiektu metodą \texttt{SelectMany}), dodaje następne źródło, na podstawie którego obiekt zostanie zbudowany w wyniku zapytania (dodaje następną tabelę do części \texttt{FROM} zapytania SQL-owego po przecinku, co w rezultacie tworzy iloczyn kartezjański dwóch tabel, ang. \textit{cross join}).

\subsection{Metoda \texttt{VisitGroupJoinClause}}
W przypadku, gdy kolekcja \texttt{BodyClauses} zawiera klauzulę \texttt{GroupJoinClause} (zapytanie LINQ zawiera metodę \texttt{GroupJoin}), dodaje lewostronne złączenie zewnętrzne (ang. \textit{left join}) do poprzedniego dodanego źródła danych w zapytaniu (dokleja \texttt{LEFT JOIN [table]} do odpowiedniej części \texttt{FROM} zapytania SQL-owego, a dokładniej do tabeli, która jest łączona).

\subsection{Metoda \texttt{VisitResultOperator}}
W odróżnieniu od wszystkich powyższych klauzul, które implementują \linebreak \href{https://github.com/re-motion/Relinq/blob/82fdca6a4bfd942bb4a71dd20ab9c5af0aea0541/Core/Clauses/IBodyClause.cs}{\texttt{IBodyClause}}, re-linq niestety nie udostępnia wygodnego modelu odwiedzania dla obiektów \href{https://github.com/re-motion/Relinq/blob/82fdca6a4bfd942bb4a71dd20ab9c5af0aea0541/Core/Clauses/ResultOperatorBase.cs}{\texttt{ResultOperatorBase}}, w związku z tym ta metoda jest wywoływana dla każdego obiektu zawartego we właściwości \texttt{QueryModel.ResultOperators}.

Dostawca LINQ, który jest tematem niniejszej pracy, dzieli operatory wynikowe na pięć kategorii, zależnych od właściwego typu obiektu, który dziedziczy po \texttt{ResultOperatorBase} (każdy z nich nazywa się \texttt{SomeResultOperator}, dla prostoty każda nazwa została w poniższym spisie skrócona):

\begin{enumerate}[a)]
\item \texttt{Count}, \texttt{Average}, \texttt{Min}, \texttt{Max}, \texttt{Sum}, \texttt{Distinct} (operatory agregujące, które jako argument przyjmują zbiór wybranych danych i na ich podstawie zwraca pojedynczą wartość (w przypadku \texttt{Distinct} - unikatowe krotki)) - otacza wybraną część \texttt{SELECT} zapytania SQL-owego w odpowiadającą danemu operatorowi funkcję.
\item \texttt{Union, Intersect, Concat, Except} (operatory, które jako argumenty przyjmują zbiory danych i zwracają nowy zbiór) - sygnatury odpowiadających w języku C\# metod w jednym ze swoich argumentów mają zbiór, na którym ma zostać wykonana dana operacja. Ten zbiór jest oczywiście kolejnym drzewem \texttt{Expression}, które zostaje przetłumaczone na \texttt{QueryModel}, w związku z tym budowane zostaje podzapytanie, a zapytanie końcowe jest wynikiem złączenia zapytania głównego i podrzędnego. 
\item \texttt{Take}, \texttt{Skip} (operatory stronicowania) - dodaje do zapytania odpowiednią część odpowiedzialną za stronicowanie \texttt{(LIMIT X/OFFSET X)}.
\item \texttt{Any} (operator określający istnieje obiektu, który spełnia pewien warunek) - dolecowo użyty do wybierania obiektu na podstawie stwierdzenia, czy istnieje obiekt w wyniku innego zapytaniu, który spełnia podany na zewnątrz warunek. Poniższe zapytanie LINQ:

\begin{lstlisting}
QueryFactory.CreateLinqQuery<Customer>()
    .Where(c => QueryFactory.CreateLinqQuery<Order>()
    .Any(o => o.CustomerID == c.CustomerID));
\end{lstlisting}

zostaje tłumaczone na odpowiadające mu zapytanie w SQL-u:

\begin{lstlisting}
SELECT * FROM customers WHERE EXISTS 
  (SELECT * FROM orders WHERE
    (customers.CustomerID = orders.CustomerID));
\end{lstlisting}

% p ^ q <=> ~p ^ ~q
\item \texttt{All} (operator określający spełnienie pewnego warunku przez wszystkie obiekty w kolekcji) - dolecowo użyty do wybierania obiektu na podstawie stwierdzenia, czy wszystkie obiekty w wyniku innego zapytania spełniają podany na zewnątrz warunek. To stwierdzenie jest równoważne stwierdzeniu, że \textbf{nie istnieje} obiekt, który \textbf{nie spełnia} danego warunku (na zajęciach \textit{Logika dla informatyków} w IIUWr można dowiedzieć się, że $\forall x \phi \Leftrightarrow \neg \exists x \neg \phi$). Korzystając z tego faktu, poniższe zapytanie LINQ:

\begin{lstlisting}
QueryFactory.CreateLinqQuery<Customer>()
    .Where(c => QueryFactory.CreateLinqQuery<Order>()
    .All(o => o.CustomerID != c.CustomerID));
\end{lstlisting}

zostaje tłumaczone na następujące zapytanie w SQL-u:

\begin{lstlisting}
SELECT * FROM customers WHERE NOT EXISTS 
  (SELECT * FROM orders WHERE NOT
    (customers.CustomerID != orders.CustomerID));
\end{lstlisting}

\end{enumerate}

\section{Implementacja \texttt{RelinqExpressionVisitor}}
Implementacja klasy \texttt{QueryModelVisitorBase}, opisana w rozdziale 2.1, zajmuje się odwiedzaniem obiektu \texttt{QueryModel} oraz przetwarzaniem wygenerowanych części zapytania SQL-owego do postaci pary napisu przedstawiającego zapytanie oraz słownika z parametrami. W tym rozdziale opisana została implementacja udostępnianej przez re-linq klasy abstrakcyjnej \href{https://github.com/re-motion/Relinq/blob/82fdca6a4bfd942bb4a71dd20ab9c5af0aea0541/Core/Parsing/RelinqExpressionVisitor.cs}{\texttt{RelinqExpressionVisitor}}, która dziedziczy po .NET-owym \href{https://msdn.microsoft.com/en-us/library/system.linq.expressions.expressionvisitor(v=vs.110).aspx}{\texttt{ExpressionVisitor}}. Służy ona do generowania kluczowych części zapytania oraz parametrów, które dane zapytanie będzie wykorzystywać.

Argumentami każdej z metod, które będą nadpisywane, są obiekty dziedziczące po \texttt{Expression}. Na ich podstawie budowany jest napis w klasie \href{https://msdn.microsoft.com/pl-pl/library/system.text.stringbuilder(v=vs.110).aspx}{\texttt{StringBuilder}}, który po zakończeniu odwiedzania wyrażenia zostaje przekazany do omawianej już implementacji \texttt{QueryModelVisitorBase}.

\subsection{Metoda \texttt{VisitQuerySourceReference}}
Ta metoda odwiedza źródło danych, z którego wybrane zostaną dane. Rozpatrywane są dwa przypadki:

\begin{enumerate}[a)]
\item Źródło jest klauzulą \texttt{GroupJoinClause} - aby zrozumieć postać tej klauzuli, rozważmy najpierw następujące zapytanie:

\begin{lstlisting}
from c in QueryFactory.CreateLinqQuery<Customer>()
join o in QueryFactory.CreateLinqQuery<Order>()
on c.CustomerID equals o.CustomerID into orders
select new
{
    Customer = c.CustomerID,
    Orders = orders
};
\end{lstlisting}

W niniejszym zapytaniu obiekt \texttt{orders} jest kolekcją \texttt{IEnumerable<Order>} zamówień wykonanych przez konkretnych użytkowników, a zapytanie wynikowe tworzy obiekty anonimowe postaci numeru ID klienta i kolekcji zamówień, które dany klient zamówił. Przetłumaczenie tego zapytania do SQL jest trudne, ze względu na konieczność grupowania kolekcji i zwrócenia jej w postaci obiektu. Rozwiązanie, które wykorzystuje \href{https://msdn.microsoft.com/pl-pl/library/bb882643(v=vs.110).aspx}{LINQ to SQL} - oraz biblioteka autora pracy - jest dosyć sprytne: wykonywane jest złączenie zewnętrzne lewostronne tablicy grupującej z grupowaną, całość zostaje posortowana względem porównywanych kluczy, oraz dodawana jest nowa kolumna, która jest wynikiem podzapytania zliczającego obiekty w każdej grupie. Powyższe zapytanie LINQ-owe tłumaczone jest na:

\begin{lstlisting}
SELECT 
  customers.CustomerID AS CustomerID, [...], 
  (SELECT COUNT(*) FROM orders AS temp 
    WHERE temp.CustomerID = customers.CustomerID) 
  AS Orders.__GROUP_COUNT
FROM customers LEFT OUTER JOIN orders ON 
  customers.CustomerID = orders.CustomerID
ORDER BY customers.CustomerID, orders.CustomerID;
\end{lstlisting}

\texttt{GroupJoinClause} posiada właściwość \texttt{JoinClause}, z której wybierane są właściwości \texttt{[Outer/Inner]KeySelector}, na podstawie których doklejany zostaje powyższy kawałek zapytania umożliwiający grupowanie danych z poziomu LINQ.

\item Źródło nie jest klauzulą \texttt{GroupJoinClause} - w tym przypadku odwiedzana jest po prostu tablica w bazie danych. W zależności od tego, czy obecne wywołanie metody zostało wykonane przez metodę \texttt{VisitMember} lub nie, do zapytania doklejana jest nazwa tablicy lub ciąg postaci \texttt{[tablica].[kolumna1], [tablica].[kolumna2], ...}, który definiuje całą tablicę \texttt{tablica}.
\end{enumerate}

\subsection{Metoda \texttt{VisitSubQuery}}
Wyciąga z \texttt{SubQueryExpression} dodatkowy \texttt{QueryModel}, buduje na jego podstawie zapytanie i dodaje je do nadrzędnej klasy obsługującej budowę głównego zapytania. Jest to jedyna metoda, która nie generuje napisu w \texttt{StringBuilder}, a wykonuje logikę bezpośrednio na obiekcie odwiedzającym \texttt{QueryModel}. Takie zapytania są później łączone w całość za pomocą odpowiadających im operatorów wynikowych.

\subsection{Metoda \texttt{VisitBinary}}
Wyrażenia \texttt{BinaryExpression}, jak można się domyślić, mają jako właściwości wyrażenia \texttt{Left} i \texttt{Right} oraz operator łączący je. Odwiedza lewe wyrażenie, dokleja do wyniku napis odpowiadający operatorowi łączącemu, odwiedza prawe wyrażenie.

\subsection{Metoda \texttt{VisitConditional}}
Rozważmy następujące zapytanie LINQ:

\begin{lstlisting}
from e in QueryFactory.CreateLinqQuery<Entity>()
select new
{
    Result = (e.Property < 5 
        ? "less than five"
        : e.Property == 5 
            ? "five"
            : "more than five")
};
\end{lstlisting}

W ramach przypomnienia: operator \texttt{?} jest operatorem warunkowym, który ewaluuje wyrażenie boolowskie i zwraca wartość przed dwukropkiem dla prawdy, po dwukropku dla fałszu. W kontekście budowy zapytania, jest ono przetrzymywane w postaci \texttt{ConditionalExpression}, które zawiera właściwości \texttt{Test}, \texttt{IfTrue}, \texttt{IfFalse}. W szczególności, w \texttt{IfTrue} i \texttt{IfFalse} może być następne wyrażenie warunkowe. Metoda \texttt{VisitConditional} przechodzi po drzewie takich wyrażeń i tłumaczy je do SQL z użyciem funkcji \texttt{CASE}. Dla powyższego zapytania, odpowiadające mu zapytanie SQL wygląda następująco:

\begin{lstlisting}
SELECT
  CASE WHEN entities.Property < 5 THEN 'less than five'
       WHEN entities.Property = 5 THEN 'five'
       ELSE 'more than five'
  END AS "Result"
FROM entities;
\end{lstlisting}

\subsection{Metoda \texttt{VisitConstant}}
Aby zapobiec atakowi typu SQL injection, należy parametryzować zapytanie. Odwiedzając wartość stałą (jest nią np. napis, liczba, itp.), metoda tworzy nowy parametr w zapytaniu, nadaje mu nazwę i dokleja tą nazwę do zapytania.

\subsection{Metoda \texttt{VisitMember}}
Odwiedzana przy wyborze właściwości z modelu tabeli w bazie danych. Dokleja do zapytania (do części \texttt{SELECT}) napis \texttt{[table].[column]}, pozwalając na wybór pojedynczych kolumn w wyniku zapytania.

\subsection{Metoda \texttt{VisitMethodCall}}
Opakowuje metodę C\#-ową w odpowiadającą funkcję w zapytaniu SQL-owym. Przekazuje tej funkcji argumenty w sposób określony przez jej sygnaturę, po czym dopisuje dany fragment zapytania do bufora.

\subsection{Metoda \texttt{VisitNew}}
W przypadku, gdy zapytanie LINQ zwraca nowy obiekt anonimowy, ta metoda pozwala na przejście po wszystkich właściwościach nowego obiektu i ich odwiedzenie.

\subsection{Metoda \texttt{VisitUnary}}
Wykorzystywana w negacji wyrażenia boolowskiego lub do przekazania tego wyrażenia jako \texttt{MemberExpression}.

\section{Czynności wykonywane po budowie zapytania}
Potrafiąc zbudować dowolne zapytanie SQL-owe na podstawie zapytania LINQ, pozostaje już tylko kwestia wykonania go i zwrócenia wyniku w postaci obiektowej. Zapytanie może wykonać dowolny obiekt \texttt{DbConnection} kompatybilny z PostgreSQL (na przykład pochodzący z biblioteki \href{http://www.npgsql.org/}{Npgsql}), rozszerzony przez bibliotekę \href{https://github.com/StackExchange/Dapper}{Dapper} o metody \texttt{Query} i \texttt{Query<T>}, które umożliwiają wykonanie zapytania, którego wynik jest automatycznie rzutowany do postaci obiektowej.

Korzystając z Dappera, wykonywanie i mapowanie zapytań jest banalnie proste:

\begin{lstlisting}
var result = connection.Query<T>(statement, parameters);
\end{lstlisting}

W tym miejscu zmienna \texttt{result} jest typu \texttt{IEnumerable<T>}, gdzie \texttt{T} jest typem obiektu, który zwraca oryginalne zapytanie LINQ (jest ono typu \texttt{IQueryable<T>)}. Dapper wymaga, aby nazwy kolumn w relacjach mapowanych na obiekty były takie same, jak nazwy właściwości w klasie modelowej - stąd, podczas budowy zapytania, każda kolumna została przemianowana na nazwę odpowiadającej właściwości w klasie z użyciem słowa kluczowego \texttt{AS}.

Dapper niestety nie radzi sobie z typami anonimowymi ze względu na to, że nie istnieje publiczny konstruktor obiektów tego rodzaju. Obejściem tego problemu jest dostarczona przez autora pracy metoda rozszerzająca \texttt{QueryAnonymous<T>}. Dla typów zawierających tylko i wyłącznie właściwości proste (inaczej mówiąc: dla krotek, które zawierają tylko kolumny z bazy danych), wystarczy każdą kolumnę przerzutować do postaci tablicy i za pomocą statycznej metody \texttt{Activator.CreateInstance} utworzyć nowy obiekt anonimowy. Metoda ta pozwala również na grupowanie obiektów dla zapytań używających metody \texttt{GroupJoin} (patrz: 2.2.1a), która korzysta z dodatkowego pola w celu określenia liczby obiektów grupowanych.